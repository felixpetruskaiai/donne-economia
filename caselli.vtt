WEBVTT

00:00.000 --> 00:16.000
Mi sono laureata in 4 anni giusti, passando dal diploma, con 70 su 70 e lode e poi 110 e lode, e poi ho fatto due tesi perché scienze statistiche aveva un diploma. La prima tesi che ho fatto era sull’effetto demo economico delle migrazioni interne, sulle regioni del Nord per le popolazioni che venivano dal Sud.

E la seconda tesi, quella di laurea, partiva dai lavori del MIT: cioè dalla crescita zero in economia e la crescita zero in demografia. E devo dire che i demografi mi guardavano malissimo. Perchè io volevo vedere quali erano gli effetti, dagli inizi degli anni ‘70, dal ‘72  a lungo termine, fino al 2000, di una crescita della popolazione che andava verso lo zero,

e di una crescita zero in economia che seguiva questa crescita. Effetti devastanti. Sono stata una delle prime a capire che quello che serviva era, lo dico anche oggi ma non mi ascoltano, aumentare il lavoro femminile, ma dare alle donne la possibilità di avere asili, scuole primarie, scuole secondarie, tutte a tempo pieno, fin dalla nascita del bambino.

Cioè avere la possibilità che ci siano delle strutture capaci di sopportare il lavoro dei figli. E abbiamo cominciato a fare indagini, quando la fecondità era alta e poi quando è calata. Chiedendo alle donne, quanti figli desideri.

Ci hanno sempre detto, prima, quando ne facevano più di due, due. Dopo, e anche oggi, se lei vede le ultime indagini e chiede alle giovani generazioni quanti figli vuoi, vuoi figli, o ti dicono no, o se ti dicono sì, dicono almeno due. E non li fanno.

Allora, se lei segue da un punto di vista demografico la storia di fecondità delle donne, ritrova la storia economica del nostro paese al femminile. È la percentuale di PIL data all'aiuto alla riproduttività, alla fecondità e alla famiglia, ma viene data attraverso le strutture che servono.

È inutile che mi dai un bonus, perché il bonus io me lo spendo in pannolini, e poi dopo devo arrangiarmi. È proprio una politica economica sbagliata, loro la chiamano politica demografica, ma la Meloni, tranquilla, non avrà un aumento di fecondità perché se tu fai una politica demografica coi bonus, le donne non ti seguono.

Le donne hanno bisogno di programmare la loro fecondità, di programmare la loro vita e quella dei loro figli, che diventano sempre più preziosi perché sono sempre meno. Nessuno mai ci pensa che l'aiuto alla fecondità e alla riproduttività significa aiuto all'economia del paese.

Non ci pensano mai, ma significa veramente aumentare il PIL, oltre ad aiutare le donne a entrare nel mondo del lavoro, cioè a realizzarsi, perché se si laureano, se si diplomano, è perché vorrebbero con il loro diploma e la loro laurea costruire una vita diversa da quella di rimanere a casa. 

L'altro punto è che oggi i salari sono così poveri per tutti che con un salario solo in famiglia non ce la fanno più. Quindi hanno bisogno di avere due salari, questo è un altro, questo voi lo sapete. Non è un problema demografico, è un problema sociale ed economico, ma è legato alla demografia,

perché lo sviluppo della famiglia, cioè lo sviluppo della maternità desiderata dalle donne, arriva attraverso l'aiuto economico. E l'altro punto importante che lega la demografia ed economia è la longevità, cioè la sopravvivenza delle donne, che è molto più alta di quella degli uomini.

Quindi arrivano a 65 anni più numerose degli uomini, all'età della pensione, diciamo. E almeno quelle donne che lavorano sono costrette a non prendere i bonus che danno rispetto a quota 100, 102, 103 eccetera, perché non hanno i contributi necessari per poter andare in pensione.

Perché le interruzioni che ci sono con la gravidanza sono interruzioni nella loro carriera di contribuzione necessaria oggi con il sistema contributivo per poter lasciare il mondo del lavoro.

Non sono solo un professore emerito, ma io ho vinto la laurea dell'Unione Mondiale della Popolazione, poche sono le donne, nel 2012, dell'Unione Mondiale della Popolazione, mi è stata data e lo trova in internet, nel 2012, che è un po' il Nobel della demografia, insomma.

L'hanno dato a una donna italiana, per il contributo che questa donna italiana aveva dato agli studi demografici. Se devi dire il contributo in che cosa si è manifestato, si è manifestato nella Laurea dell'Unione Mondiale della Popolazione. Rispetto agli studi sono gli studi longitudinali.

Cioè, aver ricostruito le storie di sopravvivenza degli individui sulla base della ricostruzione delle loro storie di vita. Per quello che mi hanno dato la laurea, ho messo in relazione la storia di vita delle varie generazioni con la loro longevità. Ho scoperto tante cose e sono stata la prima a scoprirle. 

Questo è un trattato di demografia. Questo trattato di demografia è pubblicato in 8 volumi in Francia, in francese, ed è pubblicato, qui non ce l’ho, da Academic Press in 4 grandissimi volumi rossi, lo trova sul mio curriculum, in America. Quindi gli americani che studiano demografia nelle università usano il mio trattato “Demography Analysis and Synthesis”

e vedesse quanto mi arrivano le citazioni e i miei lavori ancora oggi, una cosa incredibile. Quindi, insomma, ho dato un bel contributo alla demografia. Scrivere un trattato di demografia pubblicato in 8 volumi in Francia, in 4 volumi in America e l'essenziale in 2 volumi. Credo di aver dato un bel contributo.

Forse ancora continua il libro è uscito con Il Mulino qualche anno fa, “L’Italia longeva”, le differenze sociali in longevità, che ho fatto con Viviana Egidi, l’ha pubblicato il Mulino.

Diciamo che Nora Federici, non c'è dubbio che è stata importante per me. Anche se io non sono un'allieva di Nora Federici. E poi è stato molto importante per me lavorare in questa Commissione per le Pari Opportunità. Perché è stato uno stimolo grandissimo a cominciare a dare molta importanza agli studi di genere.

E l'altra cosa è stata negli anni 2000, quando ho cominciato a studiare i Centenari Sardi, insieme a Giovannella Baggio, a quella che è la direttrice di Gender Specific Medicine. Noi nel 2000 abbiamo cominciato a lavorare su Centenari insieme in Sardegna, siamo diventate grandi amiche, ma grandissime amiche.
