WEBVTT

00:00.000 --> 00:31.000
In realtà mi sono occupata di economia per tutta la vita, nel senso che non ti occupi di lavoro e di diritti delle persone se non ti misuri anche con i contesti economici e le scelte che i contesti economici determinano. Credo che sia chiaro che l'obiezione è tutta sulla parola “economista”, non sulla parola “femminista”. Il rileggere anche i dati economici del mondo alla luce dell'economia della cura cambia davvero come dire l'orizzonte, la visione, la prospettiva e anche le scelte che si fanno.

00:31.000 --> 01:09.000
E se devo, come dire, proiettarlo sulla mia esperienza fondamentale, che è stata quella sindacale, vorrebbe dire cambiare totalmente la gerarchia del valore del lavoro che viene usualmente utilizzata. È una nota gerarchia non scritta, ma è quella che se tu ti occupi di finanza, devi essere ben retribuito e molto valorizzato, se ti occupi di salvare la vita alle persone invece stai in fondo alla scala. Nel momento in cui si doveva ricostruire un orizzonte diventa invece quello che io chiamo “dibattito sulla virgola”.

01:09.000 --> 01:42.000
Cioè un'assunzione universale del liberismo come prospettiva ideologica ed economica e poi ti qualificavi come più progressista se mettevi qualche virgola che togliesse alcuni spigoli, ma non andavi come dire al tema e alla sostanza del fatto che non puoi immaginare non puoi accettare che come dire la cosiddetta economia determini anche le regole le scelte di governo. È un grande arretramento in realtà della politica.

01:42.000 --> 02:13.000
In Europa l’abbiamo chiamata austerity, negli Stati Uniti hanno detto più semplicemente ‘sgocciolamento’. Ma comunque, da qualunque versante la si prende, il problema è stato avere cambiato il punto di vista, cioè l’essere passati dalla lettura della società e dei suoi bisogni alla lettura dei bisogni del sistema finanziario, adesso, come dire, finanziario-digitale perché le due cose stanno andando insieme.

02:13.000 --> 02:30.000
Perché non è neanche vero che è tutto il capitalismo così, in realtà è proprio una scelta di modifica dei rapporti di potere tra la politica e l'economia. In questo l'Europa ha delle grandi responsabilità di non aver saputo difendere il suo modello.

02:30.000 --> 02:49.000
Le reti di donne, per la mia esperienza, non solo mi hanno permesso di conoscere, pensare, frequentarsi e così via, ma mi hanno inserito, insegnato, costretto…

02:49.000 --> 03:02.000
ci sono tante modalità di definirlo, a misurarsi sempre con due cose che poi sono fondamentali della mia vita professionale successiva, se professione può essere il sindacato, che sono relazione e conflitto.

03:02.000 --> 03:25.000
Perché attraverso la relazione, la rete, la dimensione della discussione collettiva, tu dai un senso alle relazioni che ovviamente è diverso da quello che normalmente e consuetudinariamente si ha nella vita, perché impari che il conflitto è un motore straordinario e positivo.

03:25.000 --> 03:49.000
Nel senso che definire un'identità femminile e contenuti anche di mobilitazione vuoi sociale, vuoi più economico sindacale delle sole donne, rompeva proprio una costruzione politica impegnativa. Veniva vissuta come una rottura dell'identità di classe.

03:49.000 --> 04:08.000
In realtà servirebbe una cosa che in questa stagione non c'è, qualcuno che abbia un pensiero lungo, che non sia possibilmente a capo di una multinazionale che vende questi prodotti, perché sennò… Perché parto da qui?

04:08.000 --> 04:31.000
Perché questo porta con sé anche un tema che si chiama redistribuzione della ricchezza, redistribuzione dei ruoli sociali, redistribuzione degli spazi. È successo anche nel passato – il vapore ha cambiato il mondo. Però non l'ha cambiato passando dai modi di pensare e dagli stili di vita.

04:31.000 --> 04:54.000
L'ha cambiato determinando opportunità economiche che si sono ampiamente distribuite e si sono stabilizzate. Noi siamo dentro un processo che non si stabilizza, e questa è la cosa che destabilizza invece tutti gli altri, perché non abbiamo ancora capito come dobbiamo trattare la rete e stiamo discutendo dell'intelligenza artificiale.

04:54.000 --> 05:21.000
Per un verso che fare è resistere, non dimenticarsi che i diritti sono la base unica attraverso cui tu determini l'universalità delle condizioni. Resistere perché le modalità che vengono introdotte sono modalità che tendono a impedire che ci sia conflitto e resistenza.

05:21.000 --> 05:33.000
Dall'altro, io penso che se dovessi pensare, cosa che trovo però sempre un po' fastidiosa, quale consiglio dare alle giovani generazioni: siate più cattive. 




