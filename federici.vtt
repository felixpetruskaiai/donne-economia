WEBVTT

00:00.000 --> 00:29.000
Io non mi considero un’economista femminista, no, perché anche se considero il lavoro che molte economiste femministe hanno fatto importante, io mi colloco in una prospettiva molto diversa. Intanto io rifiuto queste caselle, queste divisioni che sono tipiche del pensiero borghese, economia, politica, come cose distinte.

00:29.000 --> 00:46.000
Perché, in realtà, non esiste un mondo economico separato da tutte le relazioni politiche. In secondo luogo, il movimento delle femministe economiste ha dentro diverse anime.

00:46.000 --> 01:17.000
Io però non credo che esista una riforma del pensiero economico capitalista. Esiste solamente una critica di questo pensiero, perché in realtà il capitalismo non è riformabile. Quindi possiamo studiare l’economia capitalista, per capire come opporsi, come organizzarsi e quali strumenti usare per una critica al sistema,

01:17.000 --> 01:38.000
però non in un’ottica in cui si spera di poter migliorare il sistema. Ecco, il mio timore nei miei rapporti con l’economia femminista è proprio che ci sia questa illusione di poter riformare il sistema, quindi un capitalismo con una faccia più umana.

01:38.000 --> 02:02.000
Facevo una distinzione tra compagne, come ad esempio, ad Antonella Picchio, che ha usato i suoi studi di economia per una critica più efficace. C’è stata una necessità di compagne che si addentrassero in questo mondo delle categorie dell’economia.

02:02.000 --> 02:43.000
Molte sono ritornate con conoscenze utili, ma utili alla critica, non a mio parere utili a un progetto di riforma. Credo che questa sia la divisione: c’è chi entra nei labirinti dell’economia per un’analisi più efficace di che cosa rappresenta questo mondo capitalista, questo sistema capitalista, e chi invece lo fa con l’ottica di poterla riformare, sperando in un capitalismo più umano.

02:43.000 --> 03:07.000
Ho partecipato dall’inizio alla campagna per il salario per il lavoro domestico, che ufficialmente è cominciata nel 1972 con un famoso incontro a Padova, organizzato da Mariarosa Dalla Costa che allora era stata parte di Lotta Femminista e veniva da quell’esperienza.

E in quell’incontro si è deciso di lanciare una campagna internazionale per il salario [domestico].

Mariarosa Dalla Costa nel ‘71 aveva già pubblicato un saggio che si chiamava ‘Potere femminile e sovversione sociale’, in cui sosteneva che il lavoro domestico non è un lavoro naturale, quasi biologico, come è sempre stato trattato nelle storie dei movimenti della sinistra.

Ma che in realtà, questo è un lavoro specificamente capitalista, non è né un lavoro biologico, naturale, né un lascito di sistemi economici precedenti, un residuo dei rapporti feudali.

E che invece è una forma di lavoro specificamente capitalista, perché è produzione allo stesso titolo della produzione della fabbrica.

Ma produce qualcosa di ancora più importante, cioè produce la forza lavoro, gli operai, la capacità di lavorare. Questo saggio ha stravolto l’ottica con cui tradizionalmente la sinistra ha guardato al lavoro domestico: da luogo familiare, a parte, separato dal mondo della produzione,

in realtà è diventato centrale la condizione di esistenza della produzione stessa. Perché come si è detto, senza lavoratrici salariate, non esiste alcun tipo di attività lavorativa.

E poi l’altro grosso apporto è stato dire che in realtà quello di mettere il capitalismo si è fondato sul lavoro non pagato. Al contrario di Marx, non è il lavoro salariato il centro, ma in realtà è il lavoro non pagato, che è quindi la condizione del capitalista, a cominciare dalla schiavitù.

E qui voglio sottolineare una cosa importante, cioè la campagna per il salario al lavoro domestico si innesca su tutto questo grosso movimento anticoloniale, che forse è stato una delle lotte più importanti storicamente del secolo ventesimo.

Il mio saggio ‘Salario contro il lavoro domestico’ ha fatto il giro del mondo. Soprattutto la parte iniziale, dove affermavo: ‘Lo chiamano amore, noi lo chiamiamo lavoro non pagato’. Questo è stato scritto su molti muri.

[Per me], i dibattiti, le ricerche e il lavoro che abbiamo fatto nei primi anni ’70 a partire dal discorso sul lavoro domestico sono stati fondanti per tutto il mio lavoro, per tutto quello che poi ho fatto negli anni, a partire dall’analisi storica dello sviluppo capitalista, del ruolo delle donne nel capitalismo, la caccia alle streghe, fino ad oggi.

Il mio concetto di riproduzione si è molto ampliato. Come nel caso di tutte le compari, siamo partite dal lavoro domestico, poi abbiamo cominciato a vedere che il lavoro di riproduzione è in realtà molto più largo.

Il lavoro domestico è centrale, il lavoro di cura, però c'è la scuola, la salute, l’agricoltura, la produzione di cibo, la cura
dell’ambiente. Tutto questo è lavoro di riproduzione.

Per me è stata un'esperienza fondamentale, non sempre facile. Abbiamo avuto divisioni, rotture e tuttavia è stata un’esperienza molto grossa.Tutto il mio lavoro è partito non da bisogni teorici, ma da bisogni pratici, organizzativi.

Anche nell’accademia, ho sempre cercato di lavorare con compagne. Non ho mai avuto una visione individualista della produzione della conoscenza. Ma ho sempre cercato anche oggi  di costruire spazi collettivi e ancora oggi, dopo tanti anni, continuo a lavorare con donne. Credo che a livello personale mi abbia aiutato molto a non scoraggiarmi.
