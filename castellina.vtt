WEBVTT

00:00.000 --> 00:16.000
Me ne sono occupata del sindacato in tutti gli anni '70, soprattutto per il Manifesto e prima ho diretto il giornale della Federazione Giovanile Comunista per molti anni, questo era già anni '50;

00:16.000 --> 00:46.000
e naturalmente ci si occupava anche di economia, nel senso che c'era il grande problema del grande boom industriale che c'è stato alla fine degli anni '50 e per la prima volta i giovani sono stati assunti nelle fabbriche, anche giovani di sinistra, e quindi ci sono state le prime mobilitazioni giovanili, che quindi in qualche modo erano molto collegate agli aspetti economici del boom industriale, quindi insomma l'economia fa parte della politica non c'è dubbio.

00:46.000 --> 00:59.000 
La democrazia ha bisogno di soggettività, che ognuno si senta protagonista di quello che succede nel mondo e non che faccia il volantinaggio di quello che dicono qualchedun altro, in parlamento o non so dove.  

00:59.000 --> 01:21.000
Non è che siamo di fronte a una fase di vittoria del capitalismo, ma di crisi del capitalismo, cioè l'opposto. Perché il capitalismo non ha più i margini che ha avuto in una fase del trentennio post-guerra per poter fare una serie di riforme, fare quello che è stato chiamato il compromesso socialdemocratico che ha funzionato.

01:21.000 --> 01:43.000
Tant'è vero che in effetti è vero che negli anni fino agli anni '70 sono state fatte la riforma sanitaria, la riforma delle pensioni, tantissime cose. Tutto questo non è più possibile perché c'è un limite ecologico. Si è scoperto che non si può continuare a produrre merci, merci, merci, e quindi a trarre profitto come lo trova il capitalismo,

01:43.000 --> 02:00.000
che lo trova sulla base del mercato, e che quindi bisogna correggere fortemente tutto questo perché la questione ecologica non è un'ideologia, come dicono. È una cosa molto seria, molto importante e che finiremo tutti quanti come dei dinosauri. 

Le donne si sono finalmente rese conto che il capitalismo produce il patriarcato, perché è molto legato anche alle forme di produzione e quindi di sfruttamento: le donne vanno benissimo così, perché consentono a chi poi sta sul mercato, interessato al profitto, di non pagare la riproduzione, per esempio, io ricordo la prima cosa che ho scritto su questa questione, credo che fossero i primi anni '50, su una rivista di economia del partito comunista che si chiamava Nuova Economia, mi ricordo, in cui proponevo che si facessero alla Fiat non uno sciopero degli operai, ma lo sciopero delle mogli degli operai che rifiutavano di fare alcunché, per far crescere i figli, eccetera. Il che avrebbe portato la Fiat a chiudere, perché se non c’era il lavoro delle mogli… Era un modo rudimentale di affrontare il problema che poi il femminismo ha elaborato di più.  

È la storia del salario delle casalinghe, che fu proposto negli anni ' 60 da [Mariarosa] Della Costa, una femminista di Padova. Credo che fosse sbagliato perché quello è un problema che non è delle donne, ma è il problema della società, e quindi è la società che deve costruire le strutture per fare i figli e curare il nonno quando sta male e tutti…. Ogni cosa che succede è sempre la donna che lo deve fare, ma se dai un salario alla casalinga si finisce che tu pietrifichi le donne in una mansione che le taglia fuori da tutto il resto.

Io sono spaventata oggi, perché rischiamo con tutte le chiacchiere sul fatto che le donne devono fare figli perché non ci sono abbastanza italiani, se poi sono invece somali sono come gli animali, quindi non come gli umani, quindi non ci servono, il sistema affonda e che quindi ci rimandino tutti quanti a casa. La questione non viene risolta con un vero cambiamento della società: ma semplicemente dicendo, ti diamo due lire, tu stai a casa, cucini, lavi i piatti e partorisci. 

E la questione delle quote rosa, se ci insisti troppo. Cioè, prima erano servite le quote perché serviva a dimostrare che le donne erano capaci di fare le stesse cose degli uomini. Ma adesso questo lo abbiamo dimostrato, questo problema non esiste molto più, che non ti dicono più, “no, perché sei tu donna sei stupida,” questo è superato. Il movimento è riuscito a superarlo, ma le conseguenze di tutto questo

Tutta la questione del femminismo e anche quindi del patriarcato nasce da un imbroglio storico pesantissimo, l’imbroglio storico è l’imbroglio che io chiamo l'imbroglio del neutro. Tutte le nostre leggi, tutte le regole della società, dagli orari dei negozi alle regole principali, sono intestate a un cittadino neutro; lo hanno in mente come personaggio, però siccome i bambini neutri non nascono, come è noto nascono maschi o femmine, quel cittadino neutro è stato disegnato sull'identità maschile, che poi è stato poi imposto anche alle donne, facendo finta uomini e donne sono diversi. Allora invece noi dobbiamo dire, le donne e gli uomini non sono uguali per niente, eppure hanno ambedue il diritto di regolare come è fatta la società, non di vivere in una società tutta regolata a partire dal corpo degli uomini.

Simone Beauvoir ha detto giustamente una frase che io tengo sempre in mente: “scoprire cosa vuol dire essere donne è il lavoro di tutta una vita”, perchè i gruppi di autocoscienza sono stati un modo per aprire un'inchiesta su se stesse e riflettere “ma chi cavolo sono io” e scoprire di essere donne, e meno male che ci sono stati, infatti proprio per questo il movimento femminista è andato avanti, si è sviluppato e oggi è molto più forte e importante di quanto era prima, ma molto grazie a questo lavoro di inchiesta su se stesse che è stato fatto.”

“Io ho persino nostalgia dell’UDI, quando c’erano 500.000 donne iscritte. Già questo era un fatto straordinario, perché era l’uscita dall’isolamento della famiglia e la partecipazione. Sono state fatte battaglie straordinarie sugli asili nido, che sono una cosa fondamentale. Eppure, anche allora, ci pensavamo sempre un po’ meno degli uomini.”

“La socializzazione del lavoro di cura. Questo mi pare un tema fondamentale. È necessario rivedere tutte le leggi a partire dalla Costituzione, che è pure bella, ma certamente non ha messo in conto il problema che gli uomini e le donne non sono uguali. Non mi piace neanche l'altro slogan del femminismo, quando si dice che vogliamo la parità. La parità fa pensare che vogliamo essere viste come gli uomini, invece non è vero, vogliamo rivendicare la nostra diversità come una cosa che ha altrettanto valore e importanza, forse persino di più, di quello che fanno gli uomini.”

Quindi la prima cosa è ripensare a tutta quanta l’organizzazione della società nella quale viviamo, da come è fatta la città. E c’è anche tutta la questione della riorganizzazione urbana e di chi si ne deve occupare della riorganizzazione urbana? Le donne, che non hanno mai pensato a disegnare le città perché stavano in cucina. E la prima cosa che ho fatto è stata un'assemblea fra i sindacati edili e i gruppi femministi, perché siccome oggi, fra l'altro, non si può più cementificare, ma bisogna invece rammendare la città, ripensarla, e nel ripensare la città finalmente le donne devono acquisire il diritto di essere loro che dicono come è fatta la città. Perché noi vogliamo una città diversa da quella che è. 

Io credo che si debba tenere presente che gli uomini stanno vivendo anche con un grande trauma psicologico il movimento femminista.

Anche il femminicidio, certo, gli uomini non ammazzano mica le donne deboli più, ammazzano quelle che se ne vogliono andare, che hanno un lavoro e vogliono la loro vita. È una reazione ormai patologica e come diceva Lenin, “non c’è rivoluzione senza spargimento di sangue,” e non ci si può la lamentare perché è in qualche modo inevitabile.

Però noi abbiamo un grande problema che è quello che questi poveri maschi bisogna aiutarli a transitare e a prendere consapevolezza. Perché, fra l'altro, la difficoltà in tutta la questione del patriarcato e in tutto quanto è che questi maschi sono anche quelli che amiamo. Quindi non è facile combatterli e l'unico modo che abbiamo è quello di aiutarli a una transizione che vediamo che è molto difficile e che ha molti aspetti che non credo che si possa eludere. Perché poi dico un partito unico, perché dentro la liberazione delle donne c'è un aspetto anticapitalista e quindi io voglio stare insieme al movimento operaio perché mi aiuta anche a liberarmi di un sistema dentro cui c'è compreso il fatto dello sfruttamento delle donne quindi.  
